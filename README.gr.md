![](images/BB_Logo.png)

# **Πρωτόκολλο νομισματοποίησης ρίσκου** 
#### ***Ένα πρωτόκολλο παραγώγων διακυμάνσεων για αντιστάθμιση της μεταβλητότητας αποδόσεων και τιμών αγοράς.***

## Περίληψη

Το BarnBridge είναι μια ιδέα η οποία αρχικά συνελήφθη το δεύτερο τρίμηνο του 2019. Τότε, το MakerDAO ξεκινούσε να συγκεντρώνει ευρύ ενδιαφέρον και να εξάπτει τη φαντασία στην κοινότητα που τώρα είναι γνωστή ως DeFi (Αποκεντρωμένα Χρηματοοικονομικά). Ένα χρόνο μετά, με το 60% του παγκοσμίου χρέους να αποδίδει λιγότερο από 1% και πάνω από 15 τρισεκατομμύρια παγκοσμίου χρέους να αποδίδει αρνητικά, το κεφάλαιο συνεχίζει να κινείται σε επενδύσεις υψηλότερου ρίσκου. Αυτό δεν είναι σύμπτωση ή μια νέα τάση. Μιλώντας ιστορικά και πηγαίνοντας πίσω μέχρι και τους βιβλικούς καιρούς, υποθέτοντας σχετικά ίσο ρίσκο, το ενεργό κεφάλαιο ανέκαθεν κυνηγάει αποδόσεις.

Η επιτάχυνση των επιπέδων χρέους σε όλο τον κόσμο έχει ξεκινήσει πριν την οικονομική κρίση που προκλήθηκε από τον Covid-19. To πρώτο τρίμηνο του 2020 είδαμε το παγκόσμιο χρέος να αυξάνεται στα 258 τρισεκατομμύρια. Σύμφωνα με το IIF, που αντιπροσωπεύει τις παγκόσμιες τράπεζες και χρηματοοικονομικά ινστιτούτα, αυτός ο αριθμός είναι 331% παραπάνω από το παγκόσμιο ακαθάριστο προϊόν (ΑΕΠ).  Με το Federal Reserve (κεντρική τράπεζα των ΗΠΑ) να λειτουργεί με το πρόσχημα ότι έχουν άπειρη ποσότητα χρημάτων και τον ευφημισμό “ο εκτυπωτής χρημάτων πάει μπρρρρ” να προσθέτεται στο κοινό λεξικό, είναι προφανές ότι αυτοί οι αριθμοί θα αυξηθούν και η έκδοση χρέους σε σύγκριση με το ΑΕΠ θα συνεχίσει να επιταχύνεται.

Το παραδοσιακό χρηματοοικονομικό σύστημα βιώνει μια ιστορική αύξηση σε συνολικά επίπεδα χρέους ενώ οι αποδόσεις και τα επιτόκια πέφτουν κατακόρυφα. Εν τω μεταξύ, υπάρχει ένα αποκεντρωμένο χρηματοοικονομικό σύστημα, που αναφέρεται ως DeFi σε αυτό το άρθρο, το οποίο ανθίζει στην ψηφιακή οικονομία με τα ψηφιακά περιουσιακά στοιχεία και κρυπτονομίσματα. Ενώ τα επίπεδα χρέους, τα οποία αναφέρονται ως TVL ή συνολική κλειδωμένη αξία στα αποκεντρωμένα χρηματοοικονομικά πρωτόκολλα, έχει αυξηθεί από εκατοντάδες εκατομμύρια τον περασμένο χρόνο, σε δισεκατομμύρια δολαρίων μέσα στο 2020, οι αποδόσεις σε αυτά τα όργανα συνεχίζουν να ξεπερνάνε κατά πολύ τα ταπεινά επιτόκια που προσφέρονται από αντίστοιχα προϊόντα στο παραδοσιακό χρηματοοικονομικό σύστημα. Αντίστροφα, εξαιτίας των υψηλότερων επιπέδων ρίσκου μαζί με την μεγαλύτερη αποδοτικότητα που παρέχεται από τις τεχνολογίες έξυπνων συμβολαίων (smart contracts), η ετήσια ποσοστιαία απόδοση (APY) είναι πολύ υψηλότερη σε αποκεντρωμένα πρωτόκολλα από ο,τι μπορεί να βρεθεί στο παραδοσιακό χρηματοοικονομικό σύστημα. Το ενεργό κεφάλαιο ακολουθεί την ιστορική τάση του κυνηγιού υψηλών αποδόσεων το οποίο είναι γιατί βλέπουμε το TVL να μεταπηδάει στο DeFi με επιταχυμένο ρυθμό. Αυτή είναι μια τάση που θα συνεχιστεί.

Η ανάγκη ύπαρξης εφάμιλλων παραδοσιακών χρηματοοικονομικών οργάνων σε όλες τις πτυχές του DeFi οικοσυστήματος δεν ήταν ποτέ τόσο δυνατή.  **Το BarnBridge είναι μια ιδέα της οποίας ο χρόνος έχει φτάσει.** 

## Ράμπες ρίσκου και γέφυρες στο παραδοσιακό χρηματοοικονομικό σύστημα

Τα προϊόντα αποδόσεων στις αποκεντρωμένες αγορές που έχουν υψηλότερες αποδόσεις από τα αντίστοιχα προϊόντα στις παραδοσιακές αγορές είναι προς το παρόν δάνεια στηριγμένα πάνω σε κρυπτονομίσματα. Αντί να πουλήσουν κρυπτονομίσματα για παραδοσιακά χρήματα, οι δανειζόμενοι υποθηκεύουν τα κρυπτονομίσματα και λαμβάνουν ως δάνειο άλλα κρυπτονομίσματα. Ενώ αυτά τα δάνεια στο μεγαλύτερο τους μέρος είναι βραχυπρόθεσμα δάνεια σε επενδυτές, το σύστημα έχει αποδείξει πως είναι αποτελεσματικό και ώριμο για να επεκταθεί. Αυτή η αποτελεσματικότητα αναπόφευκτα θα ελκύσει δάνεια υψηλότερης αξίας και μεγαλύτερης διάρκειας στα αποκεντρωμένα δίκτυα. Η αναφερόμενη αποτελεσματικότητα καθίσταται δυνατή από την ικανότητα των έξυπνων συμβολαίων να κρατάνε ψηφιακά ενέχυρα μέχρι και οι δύο πλευρές της συναλλαγής να εκπληρώσουν αλγοριθμικά τις υποχρεώσεις τους. Η μείωση της επιμέλειας, των διακανονισμών, και της μεσεγγύησης - που απαιτούν εντατική εργασία, και είναι δαπανηρές λειτουργίες μέσα στο παραδοσιακό σύστημα – σε αλγοριθμικές πράξεις μειώνει το κόστος που χρεώνεται από την εκτέλεση των προαναφερθέντων λειτουργιών. Αυτή η αποτελεσματικότητα, μαζί με την κατανόηση της ύπαρξης υψηλότερου ρίσκου, είναι γιατί οι αποδόσεις είναι υψηλότερες στα αποκεντρωμένα δίκτυα. Όσο το ρίσκο στο DeFi τείνει στα επίπεδα ρίσκου του παραδοσιακού συστήματος, για παράδειγμα, τα δάνεια να μετακινούνται από δάνεια υποθηκευμένα με κρυπτονομίσματα για επενδυτές σε δάνεια υποθηκευμένα με κατοικίες για ιδιοκτήτες σπιτιών, η αποτελεσματικότητα των έξυπνων συμβολαίων θα συνεχίσει να προσφέρει υψηλότερες αποδόσεις σε αποκεντρωμένα συστήματα σε σύγκριση με τα παραδοσιακά αποκεντρωμένα συστήματα.

Ακόμα περισσότερο, η αποτελεσματικότητα των τεχνολογιών όπως τα έξυπνα συμβόλαια και οι Αποκεντρωμένοι Αυτόνομοι Οργανισμοί (DAO) καθιστά ικανή τη δημιουργία περίπλοκων παραγώγων και παρέχει ένα επίπεδο διαφάνειας και ασφάλειας ανήκουστο στα τωρινά χρηματοοικονομικά συστήματα.

Όλες αυτές οι βελτιώσεις προέρχονται και έχουν χτιστεί πάνω σε δάνεια στηριγμένα σε κρυπτονομίσματα.

![](images/1newnew.png)

Όπως συζητήθηκε πριν, αυτές οι βελτιώσεις πρέπει σε βάθος χρόνου να επεκταθούν στην μετακίνηση στεγαστικού και εταιρικού χρέους σε αποκεντρωμένες πλατφόρμες. Αυτό θα ενθαρρύνει πιο περίπλοκα παράγωγα χρέους και αποδόσεων να μετακινηθούν σε αποκεντρωμένες πλατφόρμες. Θα είμαστε ικανοί να δομήσουμε αρκετά περίπλοκα παράγωγα και να τα παρακολουθούμε με πολύ περισσότερη αποτελεσματικότητα και διαφάνεια από όσο ήταν δυνατό πριν τις καινοτομίες των blockchain, κρυπτονομισμάτων, έξυπνων συμβολαίων, και αποκεντρωμένων αυτόνομων οργανισμών. 244 τρισεκατομμύρια δολάρια σε παράγωγα χρέους και αποδόσεων θα συνεχίσουν να μετακινούνται σε πιο αποτελεσματικές τεχνολογίες με το πέρας του χρόνου. Η μετακόμιση αποδόσεων και παραγώγων αποδόσεων από τα λιγότερο αποτελεσματικά κεντρωμένα χρηματοοικονομικά συστήματα στα πιο αποτελεσματικά αποκεντρωμένα χρηματοοικονομικά συστήματα θα είναι μια από τις μεγαλύτερες μετακινήσεις πλούτου στην ιστορία της ανθρωπότητας.  **Το Barnbridge υπάρχει για να βοηθήσει στην διευκόλυνση αυτής της αλλαγής και να κάνει τα αποκεντρωμένα χρηματοοικονομικά συστήματα πιο αποτελεσματικά, ευέλικτα ως προς το ρίσκο, και ελκυστικά σε μεγαλύτερο εύρος συμμετεχόντων.**

Υπάρχει μια τεράστια αγορά από ανθρώπους που θέλουν να ξεκινήσουν με τα κρυπτονομίσματα αλλά οι οποίοι (1) δεν θέλουν να πάρουν όλο το ρίσκο που έρχεται με την ιδιοκτησία, δανεισμό, ή λήψη ψηφιακών περιουσιακών στοιχείων και (2) δεν θα πάρουν ποτέ τον χρόνο να χρησιμοποιήσουν έναν αποκεντρωμένο αυτόνομο οργανισμό ώστε να δημιουργήσουν ένα έξυπνο συμβόλαιο το οποίο ελέγχει αλγοριθμικά και τις δύο πλευρές ενός δανείου ή μιας συμφωνίας. Πάνω από το 99.9% του παγκοσμίου χρέους είναι ακόμα δομημένο σε παραδοσιακές αγορές και “πεινάει” για αποδόσεις. Αντιστρόφως, πολύ πιο προχωρημένες χρηματοοικονομικές εταιρίες δεν έχουν ανοχές για ρίσκο. Αυτό επιτρέπει να υπάρξουν διάφορες στρατηγικές σε κάθε σημείο της καμπύλης αποδόσεων με αυτούς που θέλουν περισσότερο ρίσκο (πιθανότατα hedge funds) να θέλουν να επενδύσουν τα λιγότερα χρήματα για το μεγαλύτερο δυνατό κέρδος. Απεναντίας, πιο συντηρητικοί επενδυτές προτιμούν συχνά να προσπεράσουν μια ευκαιρία μεγάλου κέρδους για πιο ασφαλείς επενδύσεις. Προϊόντα “χωρίς ρίσκο”, όπως περιγράφονται στο παραδοσιακό χρηματοοικονομικό σύστημα, τα οποία δεν προσφέρονται προς το παρόν στο αποκεντρωμένο χρηματοοικονομικό σύστημα. Η ευκαιρία να δομηθούν τέτοιοι τύποι προϊόντων θα βοηθήσει συντηρητικούς επενδυτές στις παραδοσιακές αγορές να μετακινηθούν στις αποκεντρωμένες αγορές.

![](images/image6.png)

Βραχυπρόθεσμα με το DeFi και μεσοπρόθεσμα με το Proof of Stake οι ράμπες ρίσκου θα συνεχίσουν να δημιουργούν αγορές για παραδοσιακές επενδυτικές φίρμες που θέλουν να ξεφύγουν από τα τωρινά μηδαμινά επιτόκια που υπάρχουν στο παραδοσιακό σύστημα. Κατά τη διάρκεια αυτής της αλλαγής όλο και περισσότεροι τύποι δανείων θα μετακινηθούν σε αποκεντρωμένα συστήματα. Μακροπρόθεσμα και εν μέρει μέσω αυτής της διαδικασίας, δανειστές και δανειζόμενοι θα κατανοήσουν γιατί η αποκεντρωμένη και χωρίς την ανάγκη εμπιστοσύνης διαμεσολάβηση είναι ανώτερη και λιγότερο κοστοβόρα από τους τωρινούς διαμεσολαβητές. Παράλληλα, όλο και μεγαλύτερα μέρη του παγκοσμίου χρέους των 244 τρισεκατομμυρίων δολαρίων θα μετακινηθούν στα blockchain, δημιουργώντας την ευκαιρία για μεγαλύτερες αποδόσεις, περισσότερες ράμπες ρίσκου, και προϊόντα υψηλότερου εξασφαλισμένου χρέους για καταθέτες στις τράπεζες και χρηματοοικονομικές αγορές της νέας εποχής.

## 1. Νομισματοποιημένο πρωτόκολλο ρίσκου

Το BarnBridge είναι το πρώτο νομισματοποιημένο πρωτόκολλο ρίσκου. Πριν την άφιξη των τεχνολογιών έξυπνων συμβολαίων ήταν σχεδόν αδύνατο για κάποιον να παρακολουθήσει και να κατανομήσει αποδόσεις σε διάφορα τμήματα ενός κεφαλαίου, με διαφάνεια και χωρίς την ανάγκη εμπιστοσύνης, και να παρέχει αντιστάθμιση ενάντια σε κάθε είδους διακύμανσης. Εννοιολογικά, μπορείς να χτίσεις προϊόντα παραγώγων από κάθε τύπο διακύμανσης που προέρχεται από τις αγορές ώστε να αντισταθμίσεις διάφορα ρίσκα. Διάφορα παραδείγματα είναι η ευαισθησία επιτοκίων, διακυμάνσεις στις τιμές αγοράς, διακυμάνσεις σε προγνωστικές αποδόσεις της αγοράς, διακυμάνσεις στα ποσοστά “κόκκινων” στεγαστικών δανείων, διακυμάνσεις στις τιμές εμπορευμάτων, και ένας φαινομενικά άπειρος αριθμός διακυμάνσεων στις αγορές, ώστε να αντισταθμιστεί μια συγκεκριμένη θέση. 

Σκοπεύουμε να δημιουργήσουμε το πρώτο πρωτόκολλο διακυμάνσεων, αγνωστικό ως προς την πλατφόρμα, για όλες τις διακυμάνσεις. Για αρχή, θα συγκεντρωθούμε στην ευαισθησία αποδόσεων και τιμών αγοράς. Αργότερα, σκοπεύουμε να δημιουργήσουμε μια αρκετά μεγαλύτερη ποικιλία αντισταθμίσεων κατά των διακυμάνσεων που υπάρχουν στα αποκεντρωμένα συστήματα. Το BarnBridge σκοπεύει να είναι ανγωστικό και ως προς την πλατφόρμα και ως προς τα περιουσιακά στοιχεία.

Μπορείς να ελαττώσεις το ρίσκο των ψηφιακών περιουσιακών στοιχείων και της ευαισθησίας αποδόσεων τους με το να τα σπάσεις σε ουσιαστικά άπειρα, ξεχωριστά τμήματα, καταμετρημένα σε δολάρια, και να χτίσεις παράγωγα από αυτά τα τμήματα. Το BarnBridge σκοπεύει να εξομαλύνει την καμπύλη ρίσκου και να προσφέρει πολυεπίπεδη διαχείριση ρίσκου σε όλους τους επενδυτές με το να χτίσει πιο αποτελεσματικά παράγωγα χρέους και αποδόσεων.

## 2. Αρχικά προϊόντα

Έξυπνα ομόλογα - Τμήματα ρίσκου δομημένα βάση της αγοράς

### 2.1 Έξυπνα ομόλογα αποδόσεων 

Μείωση ρίσκου της μεταβλητότητας στα επιτόκια με παράγωγα βασισμένα σε χρέος.

Προς το παρόν το αποκεντρωμένο χρηματοοικονομικό σύστημα προσφέρει κυρίως ράντες με κυμαινόμενο επιτόκιο. Όμως η ικανότητα να δομηθούν οι αποδόσεις σε σταθερά επιτόκια θα έρθει με την μορφή κλειδωμένων εγγυήσεων με ωρίμανση στην αποπληρωμή (ομόλογα), όπως και σταθερές αποδόσεις χωρίς ημερομηνία ωρίμανσης (ράντες). Δεν πιστεύουμε πως αυτό είναι μια πρωτοπόρα ιδέα και πιστεύουμε πως αυτοί οι τύποι προϊόντων θα έρθουν φυσικά στο DeFi με το πέρας του χρόνου. Όμως, οι τύποι των παραγώγων και η μείωση της περιπλοκότητας στον οικονομικό σχεδιασμό που θα μπορέσει να δομηθεί και υλοποιηθεί με την ύπαρξη σταθερών αποδόσεων στα έξυπνα συμβόλαια θα είναι εντυπωσιακά αποτελέσματα για τις παραδοσιακές χρηματοοικονομικές αγορές.

Τα αποκεντρωμένα χρηματοοικονομικά όργανα εκθέτουν την δύναμη που μπορεί να ασκήσει μια χρηματοοικονομική βιομηχανία δίχως ανάγκη για εμπιστοσύνη. Μεγάλες κοινότητες στο DeFi πεδίο όπως οι MakerDAO, Synthetix, AAVE, Compound, Curve, και άλλες παράγουν αποδόσεις για χρήστες που δεν έχουν κανένα από τους περιορισμούς των παραδοσιακών χρηματοοικονομικών οργάνων με το να αντικαθιστούν λογιστές, μεσεγγυητές και άλλα διάφορα βάρη με αλγόριθμους, oracles δίχως την ανάγκη εμπιστοσύνης, και αποκεντρωμένα κατάστιχα. Διάφορες αποδόσεις που οδηγούνται από την αγορά μπορούν να βρεθούν σε πολλαπλές αποκεντρωμένες πλατφόρμες, αλλά δεν υπάρχει τίποτα ακόμα που να εξυπηρετεί και να φέρνει μαζί όλα τα διάφορα αποκεντρωμένα πρωτόκολλα, και να βοηθάει σε μια εξομαλυμένη καμπύλη ρίσκου και την δημιουργία παραγώγων για την μείωση ρίσκου.

Ακόμα περισσότερο, η αποτελεσματικότητα ανάμεσα σε διάφορα πρωτόκολλα δανείων δεν είναι η βέλτιστη στην τωρινή DeFi αγορά. Η ικανότητα συνάθροισης αποδόσεων από πολλαπλά πρωτόκολλα  και η τμηματοποίηση (tranching) αυτών των αποδόσεων σε κομμάτια υψηλότερου και χαμηλότερου ρίσκου είναι κάτι που υπάρχει στις παραδοσιακές χρηματοοικονομικές αγορές αλλά μπορεί να γίνει πιο αποτελεσματικά σε αποκεντρωμένες αγορές, υποθέτοντας πως υπάρχει ένα λογικό επίπεδο ρευστότητας.

Το πρώτο μας προϊόν όχι μόνο θα δώσει πρόσβαση στους DeFi χρήστες σε σταθερές αποδόσεις αλλά θα ομαδοποιήσει αποδόσεις από πολλαπλά πρωτόκολλα μέσα στο οικοσύστημα ώστε να δημιουργήσει μια πιο αποτελεσματική αγορά, εξομαλύνοντας την καμπύλη των αποδόσεων για όλη την αποκεντρωμένη οικονομία.

Αν και περιμένουμε μεμονωμένα πρωτόκολλα δανείων να ενσωματώσουν δυνατότητες γύρω από το σταθερό εισόδημα στις πλατφόρμες τους, μια μεγάλη διαφορά της προσέγγισης στο σταθερό εισόδημα διασταυρώνοντας διάφορα πρωτόκολλα είναι η ποικιλία ρίσκου ανάμεσα σε περιουσιακά στοιχεία και πλατφόρμες. Με το να χρησιμοποιήσουμε αλγόριθμους ώστε να ομαδοποιήσουμε ψηφιακά περιουσιακά στοιχεία που παράγουν επιτόκια σε διάφορες δανειστικές πλατφόρμες, θα δημιουργήσουμε μεγαλύτερη αποτελεσματικότητα με το να εξομαλύνουμε την καμπύλη ρίσκου στο πεδίο. Επειδή το BarnBridge δεν δανείζει χρήματα απευθείας από μια πλατφόρμα, αλλά ομαδοποιεί τον δανεισμό σε όλη τη βιομηχανία, μας επιτρέπει να είμαστε αγνωστικοί ως προς την πλατφόρμα και τα ψηφιακά περιουσιακά στοιχεία το οποίο με την σειρά του αφήνει για την δημιουργία πιο περίπλοκων δομών και συστημάτων ταξινόμησης ομολόγων.

**Σενάριο ρίσκου και απωλειών.**

![](images/1abb1.png)

**Σενάριο 1:**

![](images/Group899.png)

**Σενάριο 2:**

![](images/Group1031.png)

Συγκεντρωμένες εγγυήσεις θα καταθέτονται σε δανειστικά πρωτόκολλα ή πρωτόκολλα που προσφέρουν αποδόσεις και οι αποδόσεις θα ομαδοποιούνται σε διάφορα τμήματα και θα νομισματοποιούνται. Έτσι θα μπορείτε να αγοράσετε από το πιο μεγάλο τμήμα ώστε να πάρετε μια χαμηλή απόδοση αλλά με χαμηλό ρίσκο. Τα έξυπνα ομόλογα είναι ένας τρόπος να αγοραστεί και να πουληθεί ρίσκο σε αποδόσεις με όλη την τιμολόγηση να οδηγείται καθαρά από την αγορά.

[Μια αναφορά στη χρηματοοικονομική διάρθρωση αυτών των ομολόγων μπορεί να βρεθεί εδώ.](https://docs.google.com/spreadsheets/d/157p5D_E_j_zYwc_QzHmVeJH_L64HubkXDPdMwVUkypY/edit#gid=2024388043)

### 2.2 Έξυπνα ομόλογα Άλφα 

Μείωση ρίσκου της έκθεσης στις τιμές αγοράς με τμηματοποιημένα παράγωγα διακυμάνσεων.

Τα έξυπνα ομόλογα Άλφα δεν θα είναι δομημένα όπως τα παραδοσιακά τμήματα αποδόσεων (tranches) αλλά μέσω διάφορων επιπέδων έκθεσης σε τιμές αγοράς τα οποία ονομάζουμε ράμπες ρίσκου. Η ιδέα είναι ότι κάθε τμήμα έκθεσης σε τιμές δεν χρειάζεται να είναι επίπεδο σε όλη την καμπύλη ρίσκου – με άλλα λόγια τα πρώτα 100 δολάρια που είναι έκθετα στην τιμή δεν αξίζουν απαραίτητα την ίδια έκθεση σε διακυμάνσεις.   **Αυτό είναι παρόμοιο με το να έχεις κλασματική αξία αλλά με διαφορετικό ρίσκο και επιστροφές για κάθε κλάσμα.**

Για παράδειγμα, αν η τωρινή τιμή ενός ETH είναι 1000 δολάρια και πέσει στα 900 δολάρια, το πρώτο τμήμα, το οποίο είναι και το πιο επικίνδυνο, θα έχει μεγαλύτερο ποσοστό της απώλειας. Αντιστρόφως, αν η τωρινή τιμή ενός ETH είναι 1000 δολάρια και ανέβει στα 1100, το πρώτο τμήμα θα έχει μεγαλύτερο ποσοστό από το κέρδος.

Πως τα κέρδη και οι απώλειες μετρώνται και διανέμονται σε όλα τα τμήματα μπορεί να γίνει αλγοριθμικά με έξυπνα συμβόλαια. Κάθε τμήμα μπορεί να ανταλλαχθεί σαν ένα μοναδικό ψηφιακό περιουσιακό στοιχείο. Για παράδειγμα, jETH (junior κομμάτι έκθεσης στην τιμή του ETH), mETH (μεσαίο κομμάτι έκθεσης στην τιμή του ETH) και sETH (senior κομμάτι έκθεσης στην τιμή του ETH). Τα κομμάτια θα υπάρχουν ως ράμπες ρίσκου στα οποία χρήστες με διάφορες ορέξεις για ρίσκο μπορούν να έχουν έκθεση στις τιμές των ψηφιακών περιουσιακών στοιχείων.

Το έξυπνο Άλφα προϊόν θα δημιουργήσει τον δρόμο ώστε να χτιστούν κομμάτια μεμονωμένων και πολλαπλών ομάδων από ψηφιακά περιουσιακά στοιχεία τα οποία έχουν αποδόσεις όπου οι χαμηλότερες ράμπες ρίσκου έχουν τις χαμηλότερες επιστροφές όταν τα υποκείμενα ψηφιακά περιουσιακά στοιχεία εκτιμούνται και χαμηλότερες απώλειες όταν η αξία των στοιχείων πέφτει. Όμως, μπορούμε να χτίσουμε αυτό το προϊόν δίχως την χρήση στοιχείων που έχουν αποδόσεις. Η ευκαιρία της χρήσης διάφορων ραμπών ρίσκου για την διαχωρισμό εξασφαλίσεων είναι μια λογική εξέλιξη που οι ράμπες ρίσκου θα δημιουργήσουν.

#### 2.3 Διεπαφή χρηστών (Ανοιχτόχρωμο)

![](images/image10.png)

#### 2.4 Διεπαφή χρηστών (Σκούρο)

![](images/image13.png)

## 3. Νόμισμα - $BOND

Το BOND είναι ένα ERC-20 ψηφιακό νόμισμα. Θα χρησιμοποιηθεί στην διακυβέρνηση του πρωτοκόλλου όταν η πλατφόρμα διακυβέρνησης θα ξεκινήσει να λειτουργεί. Επειδή ακολουθάει το πρότυπο ERC-20, το BOND μπορεί να ανταλλαχθεί και να αποθηκευτεί σε πορτοφόλια με ευκολία, δίνοντας πρόσβαση σε οποιοδήποτε στον κόσμο.

### 3.1 Διανομή

Η διανομή του BOND έχει σχεδιαστεί ώστε το πρωτόκολλο να είναι το πιο αποκεντρωμένο και σιγουρεύει ότι η δύναμη δεν είναι στα χέρια μόνο μερικών ατόμων.

![](images/TokenDistribution.png)

#### 3.1.1 Δίκαιη κατοχύρωση

Το πρόγραμμα κατοχύρωσης είναι σχεδιασμένο έτσι ώστε να μην υπάρχει ένας γιγάντιος “γκρεμός” που να περιμένει τους χρήστες σε κάποιο συγκεκριμένο σημείο στο μέλλον. Τα νομίσματα που κατανεμήθηκαν στους ιδρυτές, τους αρχικούς επενδυτές, και τους συμβούλους είναι κλειδωμένα σε ένα έξυπνο συμβόλαιο το οποίο ελευθερώνει νομίσματα σε εβδομαδιαία βάση για δύο χρόνια. Το πρόγραμμα κατοχύρωσης ξεκινάει με την αρχή του μηχανισμού “καλλιέργειας αποδόσεων” (yield farming). Ακολουθεί μια περιγραφή της κατοχύρωσης:
- Το συνολικό ποσό των BOND νομισμάτων θα είναι 10,000,000
- Το ποσοστό όλων των BOND νομισμάτων που θα κατανεμηθούν σε ιδρυτές, αρχικούς επενδυτές και συμβούλους είναι 22%
- Συνολικό κατοχυρωμένο BOND ποσό: 2,200,000
- Διάρκεια κατοχύρωση: 100 εβδομάδες
- Πρόγραμμα ελευθέρωσης: Κάθε μια εβδομάδα
- Ποσό BOND νομισμάτων που ελευθερώνονται κάθε εβδομάδα: 22,000
- Ποσοστό BOND νομισμάτων που ελευθερώνεται κάθε εβδομάδα: 0.22%

### 3.2 Διακυβέρνηση

Το νόμισμα BOND θα χρησιμοποιηθεί στην διακυβέρνηση του συστήματος, εξουσιοδοτώντας τους BOND κατόχους να ψηφίζουν σε ενημερώσεις για την πλατφόρμα. Συνδυάζοντας μηχανισμούς διακυβέρνησης και κινητοποιώντας τους κατόχους, το BOND θα χρησιμεύσει ως μέσο για την ευθυγράμμιση των διαφόρων ενδιαφερομένων στο σύστημα. Το BOND θα χρησιμεύσει επίσης ως μέσο ασφάλειας και διαχείρισης τακτικών. Μια αποκεντρωμένη και αυτόματη διακυβέρνηση που κινητοποιεί τους συμμετέχοντες και στοχεύει στην ασφάλεια, βιωσιμότητα, και ευημερία των συμμετεχόντων είναι βασικό συστατικό στην επιτυχία ενός DeFi πρωτοκόλλου.

#### 3.2.1 Προσέγγιση μέσω αποκεντρωμένου αυτόματου οργανισμού

Το BarnBridge επιλέγει να προσεγγίσει την δημιουργία του πρωτοκόλλου μέσω ενός αποκεντρωμένου οργανισμού (DAO), διαλέγοντας να χρησιμοποιήσει αποκεντρωμένα εργαλεία από την αρχή ώστε να επιτύχουμε τον τελικό μας στόχο της ολικής αποκέντρωσης και να έχουμε ένα ευέλικτο σύστημα έξυπνων συμβολαίων ικανά να προσθέσουν, ανανεώσουν, και αφαιρέσουν ικανότητες από την πλατφόρμα βάσει προτάσεων στο DAO. Θα υπάρξει ένας εκκολαπτικός DAO που ονομάζεται Launch DAO και το τελικό DAO πρωτόκολλο ονομάζεται BarnBridge DAO.

![](images/DAOFirst12.png)

#### **Launch DAO**

Ξεκινώντας με τον Launch DAO, οι ιδρυτές, αρχικοί επενδυτές, και σύμβουλοι χρησιμοποιούν ένα εταιρικό πρότυπο Aragon DAO το οποίο χρησιμοποιεί μεταβιβάσιμα νομίσματα ώστε να αντιπροσωπεύει τα μερίδια ιδιοκτησίας. Οι αποφάσεις παίρνονται με ψηφοφορία βασισμένη στα μερίδια. Το νόμισμα του Launch DAO ονομάζεται BBVOTE. Οι ιδρυτές θα λάβουν 45%, οι αρχικοί επενδυτές 45%, και οι σύμβουλοι 10%. Η ελάχιστη συμμετοχή σε μια ψηφοφορία έχει τεθεί στο 62%.

Τα χρήματα από τους αρχικούς επενδυτές και η αρχική ποσότητα των BOND νομισμάτων θα κρατηθούν στο ψηφιακό θησαυροφυλάκιο του Launch DAO. Ο Launch DAO θα έχει επίσης έναν Aragon Agent ενεργοποιημένο και πιθανότατα θα αναπτύξουμε λογισμικό για κατανομή νομισμάτων μέσω Uniswap και Balancer κοινοπραξιών που ελέγχονται μέσω του DAO.

![](images/21.png)

#### **BarnBridge DAO**

Ο BarnBridge DAO θα είναι ο DAO που ελέγχεται από την κοινότητα του BOND. Ο BarnBridge DAO θα έχει πλήρη έλεγχο του πρωτοκόλλου και των δυνατοτήτων που θα αναπτυχθούν στο πρωτόκολλο. Θα το πετύχουμε αυτό μέσω της χρήσης του [προτύπου Διαμάντι (EIP-2535)](https://eips.ethereum.org/EIPS/eip-2535), το οποίο μας αφήνει να ανανεώνουμε το πρωτόκολλο χωρίς να χρειάζονται τα μέλη του DAO να αφαιρέσουν τα μερίδια τους από την μια έκδοση του πρωτοκόλλου ώστε να τα μετακινήσουν στην επόμενη όταν υπάρξει η ανάγκη για μια αλλαγή. Ο BarnBridge DAO θα έχει τον πλήρη έλεγχο του Διαμαντιού το οποίο παρέχει εκπληκτική ευελιξία στον τομέα του WEB3. Θα επεκταθούμε σε αυτό στην ενότητα των έξυπνων συμβολαίων (4.2.1).

## 4. Έκταση της δουλειάς

### 4.1 Εισαγωγή στην ανάπτυξη των προϊόντων

Η ακόλουθη ενότητα περιγράφει την αρχική έκδοση του προϊόντος, η οποία θα βοηθήσει στην κατεύθυνση που θα πάρει η ανάπτυξη του προϊόντος, και μας αφήνει να αρχίσουμε την συλλογή δεδομένων ώστε να σιγουρέψουμε ότι το προϊόν είναι ευθυγραμμισμένο με τις ανάγκες της αγοράς.

Είμαστε αποφασισμένοι να παρέχουμε μια σπουδαία εμπειρία χρήσης για τους χρήστες μας, σιγουρεύοντας ότι προηγούμενες κοινοπραξίες που έχουν προσφερθεί από το πρωτόκολλο είναι προσβάσιμες και η κοινότητα μας μπορεί να πάρει αποφάσεις έχοντας όλες τις πληροφορίες που χρειάζεται για το πότε και πως να χρησιμοποιήσουν το πρωτόκολλο. Όμως, περιμένουμε την κοινότητα μας να χτίσει μερικά από τα ταμπλό αναλυτικών στατιστικών τα οποία θα συνοδεύσουν το κύριο προϊόν. Καλωσορίζουμε μια τέτοια εξέλιξη καθώς θα παρέχει περισσότερη διορατικότητα για το προϊόν.

### 4.2 Συστατικά και χρονοδιαγράμματα

#### **Launch DAO**

Θα χρησιμοποιήσουμε τα έξυπνα συμβόλαια τα οποία βασίζονται στο Εταιρικό Πρότυπο του Aragon DAO ώστε να δημιουργήσουμε την βάση του Launch DAO. Επειδή τα συμβόλαια τρέχουν ήδη στο κύριο δίκτυο για αρκετό καιρό, εμπιστευόμαστε την λειτουργικότητα και τα χαρακτηριστικά που παρέχουν.

Περιμένουμε να κάνουμε τις λιγότερες δυνατόν αλλαγές στον αρχικό κώδικα. Όμως, θα κάνουμε δοκιμές για τις πιο κοινές λειτουργίες, θα σιγουρέψουμε ότι ο κύριος τρόπος χρήσης του DAO έχει νόημα και ότι είναι εύκολο για τους χρήστες να ξεκινήσουν με την πλατφόρμα.
- Εκτιμώμενος χρόνος δημιουργίας, δοκιμής και εκκίνησης: **Ολοκληρώθηκε**

#### **BarnBridge DAO**

Αυτός ο ακόλουθος DAO ίσως χρειαστεί να έχει πολλαπλές συγκεκριμένες λειτουργίες που το Εταιρικό Πρότυπο του Aragon DAO δεν έχει ακόμα. Αυτός είναι ο λόγος που πιθανόν θα διαλέξουμε έναν τρόπο που κάνει ανανεώσιμα τα έξυπνα συμβόλαια (όπως το [EIP-2535](https://eips.ethereum.org/EIPS/eip-2535)), ο οποίος θα μας βοηθήσει να προσθέσουμε, ανανεώσουμε, ή αφαιρέσουμε λειτουργίες στην πλατφόρμα βάσει των επιθυμιών της κοινότητας.

Ο BarnBridge DAO θα γίνει το κύριο συστατικό της πλατφόρμας επειδή θα είναι ικανός να πάρει αποφάσεις μέσω ενός αποκεντρωμένου τρόπου και να επιβάλλει τις καλύτερες δράσεις για την ευεξία της κοινότητας.
- Εκτιμώμενος χρόνος δημιουργίας, δοκιμής και εκκίνησης στο δοκιμαστικό δίκτυο (testnet): **6 εβδομάδες**

Μια επιπρόσθετη εξωτερική επιθεώρηση της πλατφόρμας θα καθυστερήσει την εκκίνηση της πλατφόρμας στο κύριο δίκτυο (mainnet) γύρω στις  **4 εβδομάδες.** Περισσότερες λεπτομέρειες για τις επιθεωρήσεις και τις προσομοιώσεις υπάρχουν στην ενότητα 4.2.2.

#### **Έξυπνα ομόλογα αποδόσεων**

Όλη η εγκατάσταση του DAO γίνεται ώστε να παγιώσει το μονοπάτι προς τα έξυπνα ομόλογα αποδόσεων. Αυτό θα είναι το πρώτο DeFi προϊόν της BarnBridge πλατφόρμας. Ο DAO θα είναι ικανός μέσω ψηφοφορίας να εγκαταστήσει κοινοπραξίες στις οποίες μπορεί να συμμετάσχει οποιοσδήποτε που θέλει να εκμεταλλευτεί αυτόν τον μηχανισμό. 

Επειδή ο DAO ελέγχει όλο το σύστημα, το οποίο σημαίνει ότι η κοινότητα αποφασίζει πως το σύστημα θα χρησιμοποιείται, οι παράμετροι για αυτό το DeFi προϊόν εν μέρει θα αποφασιστούν από την κοινότητα. Κάποιοι από τις παραμέτρους θα αποφασιστούν από ένα αποκεντρωμένο oracle σύστημα (όπως το Chainlink), το οποίο χρειάζεται να ορίσει πρέπουσες, αληθινές και εφικτές παραμέτρους ώστε να είναι έγκυρες οι κοινοπραξίες.

Αυτό το προϊόν συνθέτεται από έξυπνα συμβόλαια κοινοπραξιών με τα οποία θα αλληλεπιδρούν οι χρήστες, τον απαραίτητο κώδικα που χρειάζεται ώστε να εγκατασταθούν και παραμετροποιηθούν τα συμβόλαια των κοινοπραξιών, και συμπληρωματικό λογισμικό που θα δημιουργήσει μια εμπειρία υψηλής αξιοπιστίας και χρηστικότητας για την κοινότητα.
- Εκτιμώμενος χρόνος δημιουργίας, δοκιμής και εκκίνησης στο δοκιμαστικό δίκτυο (συμπεριλαμβανομένου του oracle συστήματος): **12 εβδομάδες**

Μια επιπρόσθετη εξωτερική επιθεώρηση θα καθυστερήσει την εκκίνηση του προϊόντος στο κύριο δίκτυο (mainnet) γύρω στις **6 εβδομάδες.** Περισσότερες λεπτομέρειες για τις επιθεωρήσεις και τις προσομοιώσεις υπάρχουν στην ενότητα 4.2.2.

#### **Έξυπνα ομόλογα Άλφα**

Ακολουθώντας το μοντέλο των έξυπνων ομολόγων αποδόσεων, ο DAO ελέγχει την εγκατάσταση και παραμετροποίηση των έξυπνων ομολόγων Άλφα. Επιπρόσθετα τα oracles θα είναι καθοριστικά στην εύρεσης τιμής για τα ψηφιακά περιουσιακά στοιχεία που θα χρησιμοποιήσουν το προϊόν, καθώς και την τιμή όταν η κοινοπραξία ξεκινήσει και τελειώσει, ώστε να υπάρχει μια δίκαιη κατανομή κερδών ή απωλειών.

Αυτό το DeFi προϊόν συνθέτεται από έξυπνα συμβόλαια κοινοπραξιών με τα οποία θα αλληλεπιδρούν οι χρήστες, τον απαραίτητο κώδικα που χρειάζεται ώστε να εγκατασταθούν και παραμετροποιηθούν τα συμβόλαια των κοινοπραξιών, και συμπληρωματικό λογισμικό.
- Εκτιμώμενος χρόνος δημιουργίας, δοκιμής και εκκίνησης: **20 εβδομάδες**

Μια επιπρόσθετη εξωτερική επιθεώρηση θα καθυστερήσει την εκκίνηση του προϊόντος στο κύριο δίκτυο γύρω στις **6 εβδομάδες.** Περισσότερες λεπτομέρειες για τις επιθεωρήσεις και τις προσομοιώσεις υπάρχουν στην ενότητα 4.2.2.

#### 4.2.1 Έξυπνα συμβόλαια

Επειδή θέλουμε να έχουμε ένα εντελώς αποκεντρωμένο σύστημα, όλη η υποδομή μας βασίζεται γύρω από έναν DAO που ελέγχεται από την κοινότητα. Ο DAO θα είναι ο κάτοχος των κυρίων συμβολαίων του συστήματος και θα είναι ικανός να ορίσει τι μπορούν να κάνουν τα συμβόλαια.

Η αρχιτεκτονική που χρησιμοποιείται βασίζεται στο [πρότυπο Διαμάντι (EIP-2535)](https://eips.ethereum.org/EIPS/eip-2535) το οποίο επιτρέπει στην πρόσθεση, ανανέωση, ή αφαίρεση λειτουργιών από την πλατφόρμα. Τα έξυπνα συμβόλαια στο Ethereum είναι περιορισμένα σε 24kb μέγιστου μεγέθους ανά συμβόλαιο, όμως ακολουθώντας αυτό το πρότυπο μας επιτρέπει να παρακάμψουμε αυτόν τον περιορισμό.

Επιτρέπει επίσης στον BarnBridge DAO να διαλέξει λειτουργίες για να αλλαχθούν και πως να αλλαχθούν. Αν υποσχεθούμε ότι μια συγκεκριμένη λειτουργία θα απενεργοποιηθεί αργότερα από το σύστημα συμβολαίων, μπορούμε να αφαιρέσουμε τον κώδικα που υλοποιούσε ακριβώς την συγκεκριμένη λειτουργία. Αυτό σημαίνει ότι δεν υπάρχει κίνδυνος η συγκεκριμένη λειτουργία να ενεργοποιηθεί ξανά στο μέλλον. Επειδή μπορούμε να αφαιρέσουμε συγκεκριμένα κομμάτια από ένα συμβόλαιο, αφαιρούμε άχρηστα μέρη του συστήματος συμβολαίων μας ώστε να τα κάνουμε πιο εύκολα στην επιθεώρηση από την κοινότητα, ενώ παράλληλα τα συμβόλαια μένουν και πιο ευέλικτα.

Αυτό δεν θα είναι μόνο μια εκπληκτική πρόσθεση στις τεχνολογίες που χρησιμοποιούμε αλλά θα βοηθήσει την εξέλιξη του Ethereum οικοσυστήματος. Αυτό το EIP φέρνει αρκετά πλεονεκτήματα, όχι μόνο στο πρωτόκολλο μας αλλά στο Ethereum οικοσύστημα γενικότερα.

Για να κρατήσουμε την κύρια φιλοσοφία ενός αποκεντρωμένου συστήματος, θα χρησιμοποιήσουμε ένα αποκεντρωμένο oracle όπως το Chainlink. Αυτό θα μας επιτρέψει να κάνουμε υπολογισμούς εκτός του δικτύου που μπορούν αργότερα να χρησιμοποιηθούν στο δίκτυο. Αυτό θα είναι χρήσιμο, χωρίς να περιορίζεται, στην παραμετροποίηση κοινοπραξιών όπως το APY δανεισμού. Φυσικά αυτό το σύστημα που τρέχει εκτός δικτύου, μπορεί να ανανεωθεί από τον DAO.

![](images/image12.png)

#### 4.2.2 Επιθεωρήσεις και προσομοιώσεις

Για να σιγουρέψουμε ότι η πλατφόρμα μας δουλεύει όπως την περιμένουμε, θα κάνουμε πολλαπλές εσωτερικές επιθεωρήσεις κατά τη διάρκεια της ανάπτυξης της. Η ομάδα μας έχει την ικανότητα να γράφει ασφαλή κώδικα που δουλεύει με βάσει συγκεκριμένες προδιαγραφές.

Επιπρόσθετα, θα κάνουμε εξωτερικές επιθεωρήσεις με κορυφαίες εταιρίες σε αυτόν τον τομέα. Οι εξωτερικές επιθεωρήσεις είναι απολύτως απαραίτητες καθώς η ομάδα που αναπτύσσει το λογισμικό είναι πολύ κοντά του ώστε να το κοιτάξει με μια διαφορετική ματιά και να ασκήσει κριτική στις επιλογές της αρχιτεκτονικής του. Μια εξωτερική επιθεώρηση αποκαλύπτει ασυνέπειες μεταξύ των προδιαγραφών και της υλοποίησης, σιγουρεύει ότι όλες οι λειτουργίες είναι σωστά τεκμηριωμένες, πιέζει το μοντέλο ασφάλειας των έξυπνων συμβολαίων και δημιουργεί μια καλύτερη εμπειρία για τους χρήστες που αλληλεπιδρούν με τα έξυπνα συμβόλαια.

Εκτός από τις επιθεωρήσεις, θα κάνουμε διάφορες προσομοιώσεις ώστε να μοντελοποιήσουμε διαφορετικά σενάρια και συμπεριφορές χρηστών ώστε να απεικονίσουμε πως το σύστημα εξελίσσεται σε βάθος χρόνου. Μπορούμε να μοντελοποιήσουμε διαφορετικές στρατηγικές χρηστών που αλληλεπιδρούν με το σύστημα μας και να παρατηρήσουμε πως αλλάζουν διάφορες ιδιότητες του συστήματος.

Θα κάνουμε επίσης επίσημη επαλήθευση (formal verification) της κύριας λειτουργίας των συμβολαίων. Η επίσημη επαλήθευση είναι μια ακριβή και περίπλοκη διαδικασία αλλά προσφέρει επιπρόσθετη ασφάλεια. Τα κεντρικά κομμάτια του συστήματος θα μοντελοποιηθούν και επαληθευτούν εσωτερικά από την ομάδα μας αλλά και από εξωτερικούς επιθεωρητές. Είναι σημαντικό να σιγουρέψουμε ότι η επαλήθευση θα γίνει γιατί η κατανομή, τα εσωτερικά λογιστικά, οι μαθηματικές ιδιότητες και συγκεκριμένες παραλλαγές του συστήματος κρατούν τους χρήστες μας ασφαλείς.

#### 4.3 Μετά από την πρώτη έκδοση

Η επόμενη έκδοση θα βασιστεί στην αρχική έκδοση του προϊόντος στο κεντρικό δίκτυο. Το να γίνουν αγνωστικά ως προς το πρωτόκολλο τα έξυπνα ομόλογα αποδόσεων, η ανάπτυξη, και οι δοκιμές των έξυπνων ομολόγων Άλφα θα είναι οι κύριοι στόχοι μετά την πρώτη έκδοση και θα βοηθήσουν στην ολοκλήρωση της εκκίνησης του BarnBridge πρωτοκόλλου και προϊόντων. Το προϊόν των έξυπνων ομολόγων αποδόσεων και η εξόρυξη ρευστότητας θα ξεκινήσουν πριν το προϊόν των έξυπνων ομολόγων Άλφα.

## 5 Μελλοντική εργασία

#### 5.1.1 Κόστη συναλλαγών

Καθώς πολλαπλές λειτουργίες με διαφορετικά κόστη (gas fees) είναι απαραίτητες, αυτά τα κόστη μπορεί να μεγαλώσουν αρκετά γρήγορα όταν μαζεύονται αρκετά μαζί. Υπάρχουν λύσεις ενός επιπέδου πάνω από το Ethereum (layer 2) που θα αυξήσουν την επεκτασιμότητα του δικτύου και θα επιτρέψουν για περίπλοκες λειτουργίες και μεγάλους αριθμούς συναλλαγών καθώς παράλληλα θα μειώσουν το κόστος των συναλλαγών. Μια πιθανή λύση η οποία έχει ήδη ξεκινήσει στο κύριο δίκτυο (σε κοιτάζουμε Loopring) είναι τα zk rollups, τα οποία με μια γενική περιγραφή συμπεριλαμβάνουν πολλές συναλλαγές σε μια συναλλαγή. Πολλούς από αυτούς τους υπολογισμούς που χρειάζεται να γίνουν για όλες τις συναλλαγές γίνονται εκτός του δικτύου και επιβάλλονται μέσω κρυπτογραφικών αποδείξεων εγκυρότητας. Μετακινώντας τις βαριές λειτουργίες εκτός δικτύου επιτρέπει για πολύ μεγαλύτερη διακίνηση συναλλαγών, κρατάει τα κόστη των συναλλαγών χαμηλότερα, και είναι εξίσου σημαντικό το ότι δεν θυσιάζεται η ασφάλεια του συστήματος. Για μια εφαρμογή η οποία στοχεύει σε μεγάλους αριθμούς ενεργών χρηστών, ο σωστός δρόμος είναι μια λύση που στοχεύει στην επεκτασιμότητα του συστήματος.

#### 5.1.2 Έξυπνες ανταλλαγές – ένα δάνειο τμηματοποιημένο σε 4 διαφορετικά όργανα

#### 5.1.3 Έξυπνες αντισταθμίσεις προρρήσεων – Παράγωγα που αντισταθμίζουν διακυμάνσεις στις πιθανότητες αγορών προρρήσεων (prediction markets)

#### 5.1.4 Oracles διαβάθμισης κατευθυνόμενες από την αγορά – Trestle Point δείκτης

Χρησιμοποιώντας την σοφία του πλήθους μπορούμε να δημιουργήσουμε ένα δείκτη που λειτουργεί όπως τα συστήματα διαβάθμισης, παρέχοντας έτσι έναν oracle μηχανισμό που μπορεί να χρησιμοποιηθεί σε κάθε DeFi πλατφόρμα. Με άλλα λόγια μια έκδοση Moody’s για το αποκεντρωμένο μέλλον.

Το πλαίσιο αξιολόγησης ρίσκου που χρησιμοποιείται ώστε να βαθμολογηθούν τα τμήματα μπορεί να χρησιμοποιηθεί ώστε να καθοριστεί το συναίσθημα της αγοράς. Οδηγημένες από τις αγορές που θα δημιουργηθούν γύρω από τα νομισματοποιημένα τμήματα, οι βαθμολογίες που καθορίζουν τον σχηματισμό τμημάτων θα γίνουν έναν “μετρητής φόβου”. Με λίγα λόγια, αν τα πιο επικίνδυνα τμήματα είναι πιο δημοφιλή τότε θα μπορούσε ο δείκτης να δώσει ένα πρώιμο σημάδι ότι τα υποκείμενα συστατικά περιέχουν λιγότερο ρίσκο. Παρομοίως, αν η χρήση των ασφαλέστερων τμημάτων με τις χαμηλότερες αποδόσεις έχουν μια αύξηση στον όγκο τους, τότε αυτό θα μπορούσε να είναι ένα πρώιμο σημάδι ότι ένα πρόβλημα βρέθηκε και μια πιθανή επίθεση είναι επικείμενη.

## 6. Ομάδα

### 6.1 Κύρια Ομάδα

- **Τρόυ Μούρεη** - Ο Τρόη λειτουργεί το RUDE_labs, μια καλλιτεχνική εταιρία που βασίζεται σε κρύπτο τεχνολογίες. Ο Τρόη ερευνάει τα πολλά πλεονεκτήματα που μπορούν τα blockchains να φέρουν στα μέσα ενημέρωσης και στους καλλιτέχνες από το 2012 όταν κόλλησε με το Bitcoin. Ο Τρόη έχει δουλέψει τριγύρω και μέσα στον τομέα των κρυπτο, αφιερώνοντας τον περισσότερο από τον χρόνο του σε πρότζεκτ βασισμένα στο Ethereum. Προηγουμένως δούλευε στα SingularDTV/Breaker και snglsDAO προσπαθώντας να αποκεντρώσει τα μέσα ενημέρωσης και ψυχαγωγίας. Πριν από αυτό έχτιζε μια Title III πλατφόρμα χρηματοδότησης χρησιμοποιώντας νομίσματα πάνω στο Ethereum το 2016.
- **Tάηλερ Γουάρντ** - Ο Τάηλερ λειτουργεί το Proof Systems, μια από τις μεγαλύτερες διαφημιστικές εταιρίες με ειδικότητα στα ψηφιακά περιουσιακά στοιχεία. Ο Τάηλερ έχει δουλέψει με τους ConsenSys, Earn.com (που αγοράστηκαν από το Coinbase), FOAM, Dether, & Grid+, Centrality, Sylo (μια αποκεντρωμένη εφαρμογή για ανταλλαγή μηνυμάτων με 300 χιλιάδες χρήστες στη Νέα Ζηλανδία), NEAR πρωτόκολλο, DARMA Capital, SingularDTV, και snglsDAO. Ξεκίνησε να δουλεύει στα κρυπτο στο τέλος του 2016 και έχει αγοράσει και πουλήσει πολλαπλές εταιρίες ηλεκτρονικού εμπορίου. 

***Digital MOB – Η DigitalMob είναι μια εταιρία ανάπτυξης λογισμικού με εμπειρία στην ανάπτυξη περίπλοκων blockchain προϊόντων και θα έχει τον τεχνικό ρόλο στo BarnBridge με μια εκτενής ομάδα από web3, web, και mobile προγραμματιστές, αρχιτέκτονες λογισμικού, ειδικούς στην ασφάλεια και αναλυτές δεδομένων.***

- **Μίλαντ Μοστάβι** - Ο Μίλαντ είναι ένας από τους ιδρυτές και λειτουργεί την Digital MOB. Είναι ένας έμπειρος αρχιτέκτονας λογισμικού και τα 5 τελευταία χρόνια έχει δουλέψει με την ConsenSys σε μια πληθώρα διαφορετικών προϊόντων. Είχε σημαντική συμμετοχή στην εκκίνηση των SingularDTV και Gnosis και ενορχήστρωσε την ανάπτυξη του αποκεντρωμένου συστήματος ψυχαγωγίας του SingularDTV.
- **Μπόγκνταν Γκιόργκι** - Ο Μπόγκνταν θεωρεί τον εαυτό του ως έναν DeFi φύτουλα, με υπόβαθρο στα μαθηματικά και την επιστήμη δεδομένων, πέρασε τα δύο τελευταία χρόνια στο Alethio κάνοντας ανάλυση δεδομένων σε blockchain δεδομένα, χρησιμοποιώντας και ερευνώντας σχεδόν όλα τα DeFi πρωτόκολλα ώστε να δώσει μια DeFi γεύση στην σουίτα προϊόντων του Alethio. Έχοντας δουλέψει επίσης σε ανάπτυξη λογισμικού και πωλήσεις για το DeFi API δεδομένων του Codefi, ήταν σε επαφή με όλες τις ομάδες των μεγάλων πρωτοκόλλων. Τώρα είναι μέρος της Digital MOB όπου έχει τον ρόλο του κατόχου προϊόντων για να χτίσει DeFi προϊόντα.
- **Ντράγκος Ριζέσκου** - Ο Ντράγκος είναι υπεύθυνος για την ανάπτυξη προϊόντων στη Digital MOB. Το υπόβαθρο του είναι full stack προγραμματιστής με πάθος για την ανάπτυξη επεκτάσιμων εφαρμογών. Τα τελευταία 5 χρόνια ο Ντράγκος είναι στην πρώτη γραμμή των web3 τεχνολογιών. Ήταν ο ένας από τους ιδρυτές του Treum.io, μια λύση εφοδιαστικής αλυσίδας πάνω σε blockchain που φέρνει διαφάνεια, ιχνηλασιμότητα και εμπορευσιμότητα σε φυσικά περιουσιακά στοιχεία μεγάλης αξίας. Ως προγραμματιστής, ήταν μέρος της κύριας ομάδας που εκκίνησε προϊόντα όπως το Gnosis και το SingularDTV και έχει συμβουλέψει και υποστηρίξει πολλαπλά προϊόντα στο οικοσύστημα, κυρίως το Alethio. Δούλεψε μαζί με την ConsenSys στην υποστήριξη του επιχειρηματικού σκέλους της εταιρίας, με το να είναι μέλος της προγραμματιστικής ομάδας που παρέδωσε την πρώτη μη-χρηματοοικονομικό χρήση του Ethereum, μια λύση ανίχνευσης και ανάλυσης δειγμάτων βράχων για BHP και μια λύση για αποκεντρωμένες αγορές ενέργειας με την BP.

### 6.2 Σύμβουλοι / Τεχνολογικοί συνεργάτες

- **Άρον Μακντόναλντ** - Ο συνιδρυτής και CEO  Άρον είναι ένας βετεράνος στην βιομηχανία της τεχνολογίας με 20 χρόνια εμπειρία στην καθοδήγηση ομάδων σε διάφορες πτυχές μιας τεχνολογικής εταιρίας διαχειρίζοντας πορτοφόλια με πάνω από 1 δισεκατομμύριο δολάρια σε αξία. Ο Άρον ίδρυσε τη Centrality, ένα ηγετικό στούντιο παγκόσμιων επιχειρήσεων που υποστηρίζει ένα επιχειρηματικό πορτοφόλι που χρησιμοποιεί αποκεντρωμένη τεχνολογία ώστε να δημιουργήσει νέες τομές στην αγορά και εμπειρίες χρηστών. Ο Άρον είναι μέλος διοικητικού συμβουλίου ή σύμβουλος σε πάνω από δώδεκα επιχειρήσεις ανά τον κόσμο. Το 2018 ο Άρον βραβεύτηκε ως ο EY επιχειρηματίας της χρονιάς για την κατηγορία των τεχνολογιών και ανερχόμενων βιομηχανιών.
- **Atpar** - η εταιρία πίσω από το ACTUS πρωτόκολλο, του οποίου ο στόχος είναι να παρέχει στην κοινότητα του Ethereum και στο παραδοσιακό χρηματοοικονομικό σύστημα εργαλεία τα οποία είναι απαραίτητα για την πραγματοποίηση του οράματος ενός ανοιχτού, διαλειτουργικού και χωρίς τριβές χρηματοοικονομικού συστήματος. Στον πυρήνα του, το ACTUS πρωτόκολλο χρησιμοποιεί το Algorithmic Contract Types Unified Standard (ACTUS) το οποίο είναι μια επίσημη αναπαράσταση όλων των ειδών χρηματικών συμβολαίων.

## 6.3 Ομάδα ανάπτυξης λογισμικού
- 1 αρχηγός του πρότζεκτ
- 1 αρχιτέκτονας λογισμικού, QA, και DevOps
- 2 Solidity προγραμματιστές
- 2 Front end προγραμματιστές
- 1 Back end προγραμματιστής
